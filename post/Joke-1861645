发信人: Invader (政治局局长@real.complex.world), 信区: Joke<br />标  题: 三国新语（十五-二十） [ 马伯庸 ] zz<br />发信站: 水木社区 (Tue Mar 31 01:11:10 2009), 站内<br /><br />之十五<br /><br />吴主嫁妹于刘豫州，又多赠美人玩好，金玉锦绮，极声色犬马之能事，意以软困挫其志也。刘豫州留吴中凡三月，无不惬意。一日出游，适见江边青石一块，遂祝曰：“倘使吾能离脱东吴，勾返荆州，当一剑裂石。”言讫手起剑落，火光迸溅，青石两断，众皆称奇。豫州观之再三，乃曰：“或误中，何妨再试之。”<br /><br />《古今名物通考 石篇》载：金陵有十字纹“恨石”，其上剑痕两条，传为三国时蜀先主所断。<br /><br />之十六<br /><br />芒砀山中产异蛇，尖头扁腹，通体鳞青，土人皆呼之为陈思王。世有未解，有熟知风土者曰：“此蛇毒甚，每噬人，七步即毙，倒伏成尸，是以子建名之。”<br /><br />之十七<br /><br />建安中，西域有力士，黑面虬髯，勇戾敢斗，三十六国无能敌之者。遂随贾人入中国，遍访猛士。时人皆称蜀中有张飞者，有万夫不当之勇，冠杰中原。力士辗转至成都，先主使车骑将军迎之，不敌。先主惊曰：“不意此胡儿，竟赛吾弟！”<br /><br />力士骄甚，返西域，每自夸矜曰：“以中土人物之盛，犹未吾匹也。当铭记之，以励子孙。”即更名“赛翼德”。后子孙繁衍，遂化大食俗名。<br /><br />之十八<br /><br />马超降刘备，旧非故人，而奉职甚尊。诸葛亮恐备旧部有不平之议，乃修书解曰：“孟起兼资文武，雄烈过人，一世之杰，黥、彭之徒，未及髯之绝伦逸群也。”书既毕，令书佐抄录数份，分致关羽、张飞、黄忠处。<br /><br />之十九<br /><br />凉州多骏足，皆麒骥之属。中平三年，董卓得凉种一匹，喜其雄骏，乃豢于营中，号曰赤菟。永汉元年，董卓进京，赠赤菟于吕布，使杀丁原。布得之甚喜，驰城飞堑，每随驱乘；至建安三年，曹操诛布于徐，遂馈赤菟，以邀关羽，羽欣然纳之，不离左右。建安二十四年，吕蒙袭荆，羽败走麦城，行不及半日，为追兵所戮。赤菟数日不食草料而死，世以“忠义”誉之。<br /><br />《伯乐相马经》云：“马种如人，贵龀贵韶。寿逾三十、齿白者，纵麒骥骅骝，亦归羸驽，殆不堪用。”<br /><br />之二十<br /><br />明人《玉堂漫笔》载：正德朝有学子，仪姿雄正，貌颇堂皇，俨然文曲之相。及乡试，主考望之甚奇，遽取其卷读之，笑而批曰：“真河北名将也。”生不明其意，有同窗以诗解曰：“可怜白马死，难免延津亡，河北真名将，到此梦黄粱。”<br /><br />--<br />本人因筹集学费，现承接以下业务：诗赋捉刀、代写策论、六艺替考、投壶游戏开发、<br />水墨画、工笔画、建筑彩绘、宫殿装璜、服装设计、绘制地图、作假帐、办伪证、<br />看风水、算命测字、厨师红白案、制春药、酿假酒、木匠、铆匠、铁匠、砖瓦匠、<br />油漆匠、苦力搬运、装卸、筛沙、补锅、通下水道、新型炼丹技术开发、制作伪金、<br />兵器买卖、洗钱、放火、打架、要债、养狗、牧马、训鹰、割双眼皮、修复处女膜……<br /><br /><br />※ 来源:·水木社区 newsmth.net·[FROM: 123.119.75.*]