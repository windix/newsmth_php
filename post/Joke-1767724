发信人: nighthawk (亲自养牛种粮食@负责第一健康第五), 信区: Joke<br />标  题: 三国新语<br />发信站: 水木社区 (Thu Jan  8 23:56:53 2009), 站内<br /><br />三国新语<br /><br />马伯庸<br /><br />之一<br /><br />十七年，塞北送酥一盒至。太祖自写“一合酥”三字于盒上，置之案头。杨修入见之，竟取匙与众分食。众问其故，修答曰：“盒上明书一人一口酥，岂敢违丞相之命乎？” 众大喜，一扫而净。适荀彧有疾迟至，见盒，疑而问修：“此何物？”修对曰：“丞相所馈也，卿可自取。” 彧发之乃空器，遂饮药而卒。时年五十。谥曰敬侯。<br /><br />之二<br /><br />后主敬哀皇后，车骑将军张飞长女也。初，建安五年，时夏侯渊有女年十三四，在本郡，出行樵采，为张飞所得。飞知其良家女，遂以为妻，产息女，是敬哀也。<br /><br />章武元年，时后主未立皇后，亮与群臣上言曰：“故车骑将军张飞之女甚贤，年十七岁，宜纳为正宫。”后主即纳之。后亮初亡，言事者或以为可听立庙於成都者，不从，野有后主怀怨于葛公之议。<br /><br />裴注引《敬哀别传》云：“飞之仪容，身长八尺，豹头环眼，燕颔虎须；渊之仪容，虎体蕴臂,彪腹狼腰，俱一时悍勇之士。”<br /><br />之三<br /><br />操与马超战于潼关。西兵悍勇，纵骑攻之，操军不敌，遂大溃而走。操杂于乱军之中，马超策骑疾追，乃大呼：“长髯者，曹操也。”操闻之大惊，割须弃袍，以旗角掩面，方亡归本营。众来问安，操抚膝大哭：“倘使云长在侧，孤必不致此。”众将问曰：“关君侯武姿卓然，丞相颇思否？”操对曰：“吾思云长美髯也。”<br /><br />之四<br /><br />明嘉靖朝间，兵部右侍郎范钦始建天一阁，置古善、孤本于其内，良加眷护，卷册至七万余。<br />时有仆役举烛不慎，阁中走水。护院不得以，遽以水泼浇。火既熄，范钦点检古本，有《三国志》与《范文正公集》两下交叠，页濡粘连，字多互篡。<br />范钦揭卷读之，见《诸葛亮传》上犹有洇迹。其上曰：“臣亮言：先帝创业未半而中道崩殂。越明年，政通人和，百废俱兴。”<br /><br />之五<br /><br />关羽镇荆州，有女二人，一名嫣，一名容。孙权遣使求亲。关羽甚喜，然未知二女取舍，踟蹰未决。使者再三催之，关羽召二女于前，曰：“汉吴联姻，国之大事，汝谁可任之？”嫣时十四，有乃父之风，慨然出步应承。羽大喜，遂语于使者曰：“吾女嫣，能嫁权子。”<br />使者惊而未发，回转江东，具告孙权：“关将军辱之太甚，傲之太甚，竟言虎女焉能嫁犬子。”孙权怒，遂北降曹魏，合兵袭荆。<br />关羽，字云长，河东解县人也。时燕赵之地，与江南方言钜异。北滞于沉浊，南失在浮浅，互不能通，多有听谬而错悖者。<br /><br />之六<br /><br />曹操多疑，恐死后墓陵为人所掘，颁遗令曰：“天下尚未安定，未得遵古也。葬毕，不置陵寝，以百马踏平，上植青稗。至次年，无人知吾所栖也。”丕泣拜：“儿敢不从父命也。”遂从操令，不加砖石，不围墓穴，唯立石驼两对，石人一双于上，四时享祭。<br /><br />之七<br /><br />备住荆州数年，一日席间在刘表之侧，忽慨然流涕。表怪问备，备曰：“吾常身不离鞍，髀肉皆消。今不复骑，髀里肉生。日月若驰，老将至矣，而功业不建，是以悲耳。”表宴然自若，解曰：“玄德毋忧，汝抚之者，是吾髀也。<br /><br />之八<br /><br />操与绍相拒于官渡。绍谋士许攸投曹，夜入营帐，问彼粮谷。操伪曰：“计一年之度。”攸曰：“明公欺我。”操又曰：“半岁尚济。”攸不言，袖手冷笑。操离席长谢：“止月余矣。然先生何以知之？”攸笑而不答。<br />《三国志·许褚传》云：许褚字仲康，谯国谯人也。长八尺馀，腰大十围，容貌雄毅，勇力绝人，好酒食，饮啖兼人，每赐食於前，大饮长歠，左右相属，数人益乃供，曹公壮之。后从讨袁绍於官渡，常侍左右。”<br /><br />之九<br /><br />二十四年，关羽率众攻曹仁於樊。于禁、庞德等救，皆没。曹公又遣徐晃往救仁，又遣将军徐商、吕建诣晃。两军会于四冢。羽与晃素相爱，遥共语，但说平生，不及军事。须臾，徐商、吕建军至，晃乃下马宣令：“得关云长头，赏金千斤。”羽惊怖，谓晃曰：“大兄，是何言邪！”晃曰：“此国之事耳。”<br /><br />之十<br /><br />袁绍本妾生，常自介怀。适马超造绍，绍与之语：“恨不得嫡出，为公路诸小所嘲。孟起亦是庶出，必知吾心。”超从容对曰：“仆不为嫡出，不胜庆幸。”<br /><br />《白虎通义.姓名》曰：“嫡长为伯，庶长为孟。”<br /><br /><br />之十一<br /><br />魏延在蜀中，每随亮出,欲请兵万人,与亮异道会于潼关，而亮为万全策，不许。延志不得伸，心积愤懑。而又与杨仪交恶，深怨葛氏偏袒太甚。凡数年，腹部辄绞痛，发时汗如雨下，鞍马不扶。医者断曰：“将军情志所伤，忧思恼怒，而致横犯胃腑。此吞酸之症也。”延请其方，医者曰：“名姓或有碍。”<br /><br />《魏延别传》云：“魏延，字馈阳，义阳人也。少时慷慨，于乡里乐善好施，多行义举，曾放言曰：“但有寸金，必馈吾乡。”故表字“馈阳”。后，人谓不祥，遂改之。<br /><br /><br />之十二<br />孟德刺董不成，为陈宫所获。宫感其志，亲释之，随其行。中道宿吕伯奢之邸。陈宫早寐，独在一屋。而操与伯奢联床抵足，共论夜话。伯奢曰：“窃闻黄土以其仁厚，能负载万物。是故轩辕主后土之养气，而庇佑下人。卿欲效轩辕而甘负天下之兴亡乎？操慨然对曰：“操自当砥砺心志，荷负天下重责。宁使我负天下人，不教天下人负我。”适宫起夜，只闻操对句后半，心不自安，遂弃操而去。<br /><br />之十三<br /><br />曹操大宴于许都，天子在席。宴酣之时，操持酒樽趣帝前，醉声曰：“陛下可知，设若无孤，天下不知几人称王,几人称帝？”天子亦大醉，对曰：“袁本初、孙仲谋、刘玄德，与朕而将四矣！” 二人大笑，畅饮竟夜。次日醒觉，皆醺醺然，尽忘前事。左右无敢告之者，君臣亲善如初。<br /><br />之十四<br /><br />咸丰间，川中有说书者名房正，尤擅说三分，书场因得名“三国草堂”。一日正自书场返家，惊觉其妻与邻人私通，遂缚至衙门。妻辩抗曰：“吾夫名房正，邻家名方政，名同音类。实是妾耳听差，乃被乘事，不是媾和。”<br /><br />时人闻之，做联一副张于书场左右，联曰：<br /><br />何分文长云长，皆为护蜀将<br />无论孟德玄德，都是偷汉贼<br />--<br />science(n.西方科学)<br />inflation(n.结构性调整)<br />unemployment(n.下岗)<br />ps(n.摄影)<br /><br /><br />※ 来源:·水木社区 newsmth.net·[FROM: 211.160.20.*]